---
title: "Bando d'urgenza per reclamo del villino sulla collina"
slug: bando-urgenza-per-reclamo-villino-sulla-collina
date: 2022-03-04 11:00:26
type: post
status: publish
canonical_url: https://spacccraft.altervista.org/bando-urgenza-per-reclamo-villino-sulla-collina/119/
category: Burocrazia
tags: 
  - abusivismo
  - abusivo
  - bando
  - burocrazia
  - diritti
  - edificio
  - edilizio
  - Forlong
  - Forlong Inc.
  - minacce
  - proprietà
  - reclamare
  - reclamo
  - richiesta
  - Server
  - sovranità
  - Spacc Inc.
  - SpaccCraft
  - vandalismo
  - villa
  - villino
---

<!-- wp:paragraph -->
<p>Si informano i giocatori di SpaccCraft, e in particolare un individuo o gruppo di individui non identificabili, che si fornisce tempo solo fino al giorno 2022/03/12 ai proprietari del villino abusivo, sorto nel 2021/12 sul lato della collina dell'amministratore di Forlong Inc., per poter reclamare l'immobile.</p>
<!-- /wp:paragraph -->

<!-- wp:image {"id":125,"sizeSlug":"full","linkDestination":"none"} -->
<figure class="wp-block-image size-full"><img src="https://spacccraft.altervista.org/wp-content/uploads/2022/03/IMG_20220304_105328.jpg" alt="" class="wp-image-125"/><figcaption>Il villino abusivo, visto dal lato di fronte alla villa Forlong</figcaption></figure>
<!-- /wp:image -->

<!-- wp:paragraph -->
<p>Dopo mesi di insistenti richieste di Forlong Inc. di poter prendere possesso di o poter distruggere l'immobile per motivi di preservazione del decoro naturale, puntualmente rifiutate da Spacc Inc. in quanto chiunque abbia costruito il villino ha il diritto di non perdere la sua proprietà senza preavviso, dobbiamo anche riconoscere la sovranità Forlong Inc. e dare l'ultima possibilità ai proprietari dell'abitazione di reclamare la stessa, o la sua proprietà sarà interamente ceduta a Forlong Inc.</p>
<!-- /wp:paragraph -->

<!-- wp:image {"id":123,"sizeSlug":"large","linkDestination":"custom"} -->
<figure class="wp-block-image size-large"><a href="https://comments.bot/thread/T8sJEQDoC"><img src="https://spacccraft.altervista.org/wp-content/uploads/2022/03/IMG_20220303_124419-960x917.jpg" alt="" class="wp-image-123"/></a><figcaption>L'amministratore Forlong si dimostra adirato per la violazione della sua sovranità in questo <a href="https://comments.bot/thread/T8sJEQDoC">messaggio Telegram </a>datato 2022/01/02</figcaption></figure>
<!-- /wp:image -->

<!-- wp:paragraph -->
<p>Spacc Inc. si è sempre impegnata a garantire l'ordine sul server, persino arrivando a compiere un'opera di messa in sicurezza del villino nei mesi passati per far si che tutte le eventuali minacce di distruzione non autorizzata non potessero diventare azioni vandaliche, ma di fronte all'apparente forte disinteresse dei proprietari bisogna anche dare a ognuno le proprie ragioni.</p>
<!-- /wp:paragraph -->

<!-- wp:paragraph -->
<p>Si richiede ai proprietari dell'immobile di reclamare la proprietà dello stesso entro e non oltre le ore 23:59 (fuso orario locale, Italia) del giorno 2022/03/11, in uno dei seguenti modi:</p>
<!-- /wp:paragraph -->

<!-- wp:list -->
<ul><li>Rispondendo con un messaggio pubblico al <a href="https://spacccraft.altervista.org/forum/topic/bando-durgenza-per-reclamo-del-villino-sulla-collina/">thread generato da questo post sul forum Spacctorium</a>;</li><li>Rispondendo con un commento pubblico all'<a href="https://comments.bot/thread/T8sJEQDoC">originale richiesta non autorizzata di Forlong Inc. su Telegram</a> del giorno 2022/01/02;</li><li>Posizionando un cartello sul server sul lato del villino esattamente di fronte alla villa Forlong (come in foto di copertina), indicando il proprio nome in-game.</li></ul>
<!-- /wp:list -->

<!-- wp:paragraph -->
<p>Si richiede agli altri giocatori di diffondere questo bando il più possibile, per aumentare le probabilità che arrivi ai diretti interessati.</p>
<!-- /wp:paragraph -->

<!-- wp:paragraph -->
<p>Si comunica a Forlong Inc. che, qualora e solo qualora non dovesse arrivare alcun reclamo di proprietà nei modi e limiti sopra stabiliti, l'azienda otterrà tutti i diritti di proprietà sull'edificio senza alcun vincolo.</p>
<!-- /wp:paragraph -->

